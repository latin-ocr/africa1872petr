-328-

Ostentare situ, reliquorum carpere verbis

Omnia, seque duces vulgo praestare furenti.

Nec pudet adversus primordia vestra jocari 765
Alpinos hahuisse patres, populumque vocare

Pastorum non improprie ε nam J'udice Marte

Hactenus indomitos reges et bella professos

Ut totidem tractatis oves, populique videntur

ln pavidos abiisse greges. Sat cognita mundo 770
Sunt generis elementa novi, et Mavortis origo

Quem factis verum esse patrem et virtute probatis.
Nunc ubi turha nocens ‘? Latebris quibus abdita torpet
Degeneri pellente metu? Cur magna locuti

Non redeunt miseros et hiantem fallere plebem 775
Pollicitis? Utinam veniant patriamque revisant,

Ut liceat sontes meritis innectere vinclis,

Et juvenes raptare senem. Non laetior amplo

Scipio conscendet Capitolia vestra triumpho

Quam nostri scelerata ducis compressa catenis 780
Huc traheret mea colla manus, summumque putarem

Me patriae infando duxisse ex hoste triumphum.

Nec minus Hasdrubalem, si quis niilii creditur, odit
Perfidus ille animo, quam quos sibi praedicat hostes,

Nec magis horreret vestros praecedere currus 785·
J udicio quam stare meo. Verum ipse per umbras

Effugit noctis medio, nec cernere vultus

Sustinuit nostros causam quibus esse malorum

Se norat3 patriam timuit spectare ruentem.

773. Tibi in ed. Bas„ ubi in omnibus ms.

776. Pollicitus in ed. Bas„ pollicitis in ms, A, B, C, D, E.
780. Quod in ed. Bas.. quam in omnibus [ηε.

782. Tropoeum in erl. Bas„ corr. in ms. Α pro triumphum.

