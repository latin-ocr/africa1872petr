-375—

Haec, Fabio dictante, quater jam victa furentem

Sustinet Hannibalem cunctando, et grandinis instar
Monte ruens Poenum fugientem in castra remittit. 90
Haec et post. Cannas vix constituente senatu

Urbem linquendam, gladio defensa tribuni

Scipiadae ac imbre demisso coelitus, bostis

Faucibus erepta variis regionibus orbis

Bella gerit ; Siculas Marcello haec consule terras 95
Occupat, haec Caralim Sardoaque Marte cruento

Regna capit, multo Poenorum sanguine, victrix

Haec Macedum regem, secreto foedere vinctum

Hostibus, in propria sternit ditione Philippum.

Necnon se Italicis metuendam praebet in arvis, 100
Hannibalem Latii domitorem fulmine frangens

Marcelli, et Capuam, Libycum quae sela rigorem

Deliciis tum visa potens mollire secutam

Gentis Agenoreae post Cannas fata rebellem

Obsidione premens magna virtute recepit. 405
Haecque Tarentinam defensa viribus arce

Irrumpens urbem, felici Punica Marte

Agmina prosternit multumque intercipit hostem.

Quid memorem Poeno spumasse cruore Metaurum

Caedis barbaricae dum Claudius impiger auctor 110
Sternit Hamilcaridem tot fusis millibus alto

Sanguine Cannarum cladesque ulciscitur ardens.

Necnon Romanis metuendus detonat armis

Psenisequos belli dum turbine sternit Iberos

Scipio fulmineus; cnjus tibi gesta canenti 115
Occurret magno victus certamine ductor

Hasdrubal, atque novis Carthago moenibus, axe

Structa sub Hesperio, Romano milite capta.

