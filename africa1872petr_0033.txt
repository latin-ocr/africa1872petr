...21—

suisse Petrarcham liquet; quo auctore, Scipionem
secutus ost ab Africa in Hispaniam migrantem, Sy-
phacemque, per Laelium, sibi socium adjungentem ;
posterius, rebus mutatis, Syphaci ruinam, Sopho-
nisbae vencnum, Annibali fugam, Carthaginiensi-
bus pacem molientem ε eumque, ubicumque non a
proposito, ornate dicendi causa, digressus sit, tam
fidum historiae interpretem deprehendimus, ut
fere liceat, Livii uno auxilio, ea quae inter quartum
et quintum librum desiderantur apte supplere.
Multa quidem a Livio in hoc intervallo quae
Pctrarcha memoria digna tamen omisit, narran-
tur : Syphacem a Romanis discedentem, suadente
nora conjuge Sophonisba, victumque et captum,
Massinissam contra Scipioni auxilio venientem am-
bosque Cirtham obsidentes videmus; et inde con-
jectare licet duos aut tres Africae libros desiderari,
ita ut ex duodecim, AEaeidos instar, totum consta-
ret poema.

Nostrum vatem patet nunquam ab ordine histo-
rico rerum abhorruisse, neque quidquam suo con-
silio ausum esse ; modo tamen quaedam fuse expli-
cavit. Unum sit exemplum. Haec tantum de Sopho-
nisbae habitu Livius: « Forma erat insignis et
florentissima aetas. » Quae longius per triginta ver-
sus circumduxit Petrarcha.

Quae narrantur leviter aliquando mutat. Laelium
pro Scipione ipso coenavisse apud Syphacem finxit,
Lseliumque pro Asdrubale Africano laudes tribuisse.

