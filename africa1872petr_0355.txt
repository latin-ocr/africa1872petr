LtRER NONUSe

Δ»11111111ΜΕΝΤΠΜ (1).

Scipio provectus pelago Tinnentia (sic) victor
Littora linquebat. Victricem flamina classem
Leniter impellunt·⁷ crepitat per carbasa ventus.
Ennius ergo ducis jussu quid laurea signet
Edocet, et saeris quam sit sita meta poetis⁷
Post haec nocturnos visus et somnia narrat.
Inde ubi in Italiam pelago rediere remenso,
Captivos per vincla trahens regemque ducesque
Scipius aurato subiit Capitolia curru.

Scipio provectus pelago Romanaque classis
Jam placidum sulcabat iter. Non rauca procellis
AEquora fervebant, ventisque silentibus, undas
Victorem sensisse putes : tranquillior illis
Vultus erat, coelo facies composta sereno 3
Sic hostile fretum, sic cuncta elementa videret
Obsequio mulcere ducein. Jam littora longe
Africa linquebant alacres, et bella canentes
Ibant, ac valido frangebant remige fluctus.
Puppe ducis media tacitus meditansque sedebat

(1) E ms. A excerptum. Idem in cil. Venet. legitur.

40

