—388—

mihi contigit, frater optime. Ante enim quam Africam
recepissem, volvebam mecum ; Quid lacios? Eece Fran·
cisci tui nomen et fama in manibus tuis erit. Quomodo
consules illi? Certe cogitabam revidere librum, et si quid,
ut scribis, vel absonum, vel contra metrorum regulam
intolerabile deprehendissem, curiosius elimare et sicut
Naso finxit in AEnoida, singulos libros paucis versiculis
quasi in argumenti formam brevissime resumere, ct
exinde pluribus sumptis exemplis, et per meipsum cor-
rectis et diligenter revisis unum ad Bononiense gymna-
sium, unum Parisiis, unum in Angliam cum mea epis-
tola de libri laudibus destinare, et unum in Florentia po-
nere in loco celebri, ut per omnes mundi plagas tantum
opus tantique vatis nomen splendidissimum volitaret.
Hanc deliberationem lex, quam mihi scribis, et quam
transire nec volo nec audeo , nisi aliter disponas, inhi-
buit. Sed pone te velle quod per manus meas liber hu-
J'usmodi publicetur. Me miseruml Legi totum carmen,
quod mihi undecim quaternulis transmisisti, legi qui·
dem totum solo trinoctio. Nam interdiu propter officii
occupationeS, quae etiam plerumque ad plurimam noc-
tem instant, omnino non licuit. Legi quidem admira-
bundus elegantiam carminis majestatemque sermonis,
gravitatem sententiarum et ipsum totius poematis ordi-
nem et contextum, fateorque me nihil unquam gravius,
nihil floridius, nihilque denique gratius perlegisse. Sed
de hoc alias. Jam enim attingam quid me in desperatio-
nem et luctus aeternos involvit. Habet primus et socun-
dus liber Scipionis mirabile somnium, quod apicem his-
toriae Romame percurrens quantum expositionis volumen
exigat quilibet harum rerum studiosus potest advertere.

