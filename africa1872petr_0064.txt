- 59,- ..-

ris societas, tantaque postea AEmiliani et posterioris
Laelii, ut eorum nomina Tullius in libro De Amicitia
inscripserit, utpote quibus maxime extolleretur et
nobilitaretur amicitia. Haec ipse Petrarcha jure scrip-
sit: « Convivere... eum amieis adeo jucundum, ut
eorum superventu nil gratius habuerim, nec un-
quam volens sine socio cibum sumpserim... Ami-
citiarum appetentissimus honestarum et fidelissi-
mus cultor fui.... Principum et regum familiarita-
tibus et nobilium amicitiis usque ad invidiam for—
tunatus fui (1)... »Dilectus scilicet etipse vixit quam
plurimis, benigno exceptus ab Avenionensibus pa-
pis, regi Roberto Neapolitano et principibus multis
carissimus ; nihilominus natos obscuriori loco ami-
cos quam ardentissime diligebat, ac passim habi-
tantes saepe invisebat. Multorum supersunt nomina,
quos frequentibus juvit epistolis , aut quibus quod-
dam opusculum dedicavit. Semetipsum profitebatur
natura magis amicitiae deditum quam alii cuilibet
rei ; in qua amicitiam ipsam quaerere solebat. Nullum
fere scriptum reliquit, 111 quo non suam animam
aliarum consortium animarum studiosam quasi
plane nudaverit.

Neque illum praeterea fugiebat Africanum, laudis
avidissimum eoque propiorem invidiae, omniafere
ad augendum nominis sui splendorem adhibuisse ;
adeo ut aliquando legum patria) oblivisci visus sit,

(1) Ep. ad post.

