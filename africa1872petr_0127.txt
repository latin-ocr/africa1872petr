—115-

Et glaciale solum, Tanaim, et Moeotida duram
Riphaeosque procul tangemus in aethere montes.

Attriti longo fugient certamine reges, 200
Et vitam simul et regnum bellumque perosi.

Caspia calcabunt victores claustra, Sabaeam
Turicremasque domos, intacti limina templi

Intrabunt, cernentque adyti penetralia sacri.

Purpura non illos, non gemmae aurumque movebunt : ⁶205
Thesauros inter medios, mucrone trementi,

Paupertas Romana venit, nec tangitur illis.

Insula non toto restabit libera ponto,

Non tellus, seu pressa vadis, seu stantibus astris.

Aula sub imperium veniet ditissima Cypri, 210
Creta superstitionum ingens domus atque magistra,
Euboicumque latus, Phoebo Rhodus inclyta et undiS,
Tum salis AEgei, coelo velut astra sereno,

Cyclades effusae medio, clypeusque potentis

Trinacriae‚ et crasso dives Sardinia coelo, 210
Pauperiorque solo sed apricis Corsica saxis,

Et quidquid Tusco jacet aequore, quidquid Ibero,
Quidquid et Adriaco 3 sed quis cum classe frementem
Ibit in Oceanum? Fortissimus ille nepotum

Unus erit semper magno cantandus in orbe, 220
Gallica qui vario complebit rura pavore,

Et fluvios atri violabit sanguinis unda.

Inde procul coelo et terra pelagoque repostos

499. AEthera in ed. Bas„ oethere in omnibus ms.

208. Tot in ed. Bas„ toto in omnibus ms.

209. Vuyis in ed. Bas„ vadis in ms. B, C, D, E.

211. Superstitionem in ed. Bas„ superstitionum in omnibus ms,
219. Illi in ed. Bas„ ille in ms. A, B, Ε, F.

