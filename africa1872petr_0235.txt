-223—

Lumina, non gladios, at post scelerata propago

Hunc fudit, saevo inferias missura parenti. 265
Tu certe J'am digna luis, sed, pessime, rerum

Quas poenas mihi, nate, dabis, qui stagna lacusque,

Qui freta, qui fluvios, qui terras sanguine turpas.

Forte ego praemoriar, tua nec sinar ultima praesens
Cernere supplicia, at Manes penetrare videbo ⁶270
Agmine caesorum et Furiarum turbine septum.

At conjux infida virum quae linquere frustra

Niteris, et nostris insultas cladibus, imos

Ad Manes invita praeis, solamque videre

Te potem, et vultus iterum spectare pudendos: 275
Littore nam patrio, nisi me mea lumina fallunt,
Immemor ille tui turpissimus errat adulter. »

Dixit, et in gremium lacrymantia condidit ora.

Illum non scopuli, non horrifer Eurus ab antro

Terruit AEolio, non monstra vagantia ponto 280
Devotum, mortisque avidum, gelidumque cadaver,
Littoribus Libycis transverso turbine reddi

Optantem tacite tempestatesque vocantem.

Invidus haud aliter tenuis regnator agelli

Annua cui messis periit spes, optat iniquum 0285
Ver aliis imbresque feros et grandine mixtos

Arboribus frugibusque graves incumbere ventos.

Interea Scipio curarum parte levatus

Carpit iter, tumulumque habili munimine cingit,

Quem Tuneta vocant, turresque ibi subrigit altas, ⁹290

264. Scelerata pro celerata, quod undique legitur.

269. Sinat in ed. Bas, sinar in omnibus ms.

ί274. At in ed. Bas, ad in omnibus ms.

290. Funesta in ed. Bas„ Finem in ms. Α, Fineclu in aliis, Fu-
necta in ed. Venet„ at potius Tuneta (Trr. Liv.‚ xxx, 16).

