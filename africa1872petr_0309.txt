—297 —

Unus habet praedas hostis, mundique superbit

Tot spoliis vestrisque simul. Tandem agmine fesso,
Scipio magnanimus referens victricia retro

Signa sub occasum solis sua castra revisit; 35
Captivos servare J'ubet, quaeve ampla relatu

Ac speciosa forent 3 nam caetera praeda viritim

Sparsa erat atque animos mulcebat militis acres.

Serus Atlanteo radiabat vertice pulcher

Hesperus, et nitido rarissima sidera coelo. 40
Aggere gramineo consedit laeta Juventus :

Celsior at cunctis Scipio rexque additus illi

Herbesum tenuere torum ; tum corpora curant

Fessa labore gravi belloque exhausta diurno.

Ut dapibus compressa fames, primusve quievit 45
Impetus edendi, placido facundior ore

Laelius ingreditur: «Postquam mihi fata dedere

Hunc tantum vidisse diem, contentus abibo

Quo Jarn cumque trahent, nec me natum esse pigebit
Dum tecum vixisse ferar, fortissime rector 50
Hesperiae, cui nostra salus bene creditur uni.

Hoc fateor solo mentem spes ultima lusit.

Jam rediens bello magna tam parte peracto,

Cum Massinissam caedentem terga viderem,

Teque per adversos tota virtute tonantem, 55
Actum de Hannibale est, tacito cum murmure dixi 3
Nunc quihus ille viis aut quonam eruperit astu

46. Placido pro placito in ms. E, F.

53. Nam in ed. Bas, jam in ms. A.

55. Adverso in ed. Bas„ adversos in ms. Α, Ε, F. ς tanta (corr.) pro
lota in ms. A.

56, Tum in ed. Bas„ eum in omnibus ms.

