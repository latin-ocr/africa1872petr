—127-

Qui terit aetatem frustra corpusque fatigat,

Aut animum curis onerat, nihil inde reposcens

Ni laudem et vanos populi per compita ventos. 495
Quaenam igitur quaeres mea sit sententia? Dicam :

Ille eat, ut metam teneat licet inter eundum

Umbra sequatur iter, virtutis amore laboret:

Hic alius coelumque sibi sit terminus, et non

Gloria quae meritos sequitur sed spreta labores. 500
Ergo age, nate, viam tibi quam super ardua monstro
Ingredere, aut potius coeptum ne desere callem.

Publica res, duce te, vigeat, victrixque supremo

Cardine fortunae sedeat; spectabit ab astris

Quidquid ages placidus rex cuncta tegentis Olympi, 505
Laetus honore tuo, sed nullo laetior actu

Quam per te baculum patriae superesse labanti 3

Nomen et hoc merito Scipionis habere videbit
Cognomenque aliud tibi quot tua fata parabunt.
Insuper id moneo, memorique hoc imprime menti : 510
Post studium recti patriaeque parentis amorem

Proxima de caris tibi cura supersit amicis.

Pronus amicitias amplectere quas tibi virtus

Conciliat, partasque cole. Hoc da, nate, roganti;

495. Varios in ed. Bas„ vanos in ms. A, B, C, D, E.

1097. Erat 111 ed. Bas.‚ eat in ms. Α, Β, Ε, F ς inter eundem in ed.
Bas„ intus eumdem in ms. Α, et simul, manu posteriori, inter eun-
dum, quod transcripsere ms. B, C, D.

505. Reqentis in ed. Bas„ tegentis in ms. Α, Β, C, D, F.

507. Quam quod te patriae baculum superesse libanti, sic legitur
hic versus in ed. Bas.; per pro quod in ms. A, Β, F 3 baculum ραι
trice pro patriae bacalum in ms. Α, B 3 labanti pro libante· in ms. Α,
Β, Ε, F.

509. Facta in ed. Bas, fatain ms. Α, Β, C, D.

514. Partes in ed. Bas, partas in omnibus ms.

