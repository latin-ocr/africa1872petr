- 345 -
Ac procul a bustis abigit. Tua gloria pridem
Vicerat lianc pestem, Jamque altas tuta per auras
Fugit humum moresque hominum morbosque malignos,
Seque parem tulit alma Deis. Tamen ecce supremum
Incrementa diem famae tibi multa daturum 40
Promisi expertus, quoque ipse a morte recedes
Longius, hoc major meritum te fama sequetur.
Tempore crescet honos, perque ultima saecula mundi
Clarus eris, virtus quoniam non altius ibit
Descensum vereor 3 sed nostra peritia fandi 45
Nondum propositam valuit contingere nietam
Nuper ab exiguis radicibus orta, nec ante
Cognita per Latium, Argolicis contenta colonis.
Hoc igitur mecum indignans sub mente movebam,
Praecones meritos tua quod notissima virtus 50
Non habitura foret. Macedum rex magnus amici
Forte videns saxum AEacidae titulosque sepulcri :
« Fortunate, inquit, Juvenis, cui nominis illum
Praeconem reperire fuit ἱ Non parva profecto
Est claris fortuna viris habuisse poetam 55
Altisonis qui carminibus cumulare decorem
Virtutis queat egregia} monimentaque laudum ;
At tibi, summe ducum, claro quo nullus Homero est
Dignior, in reliquis blanda, inque hoc durior uno
Me solum fortuna dedit. Currentibus annis (30
Nascetur forsan digno qui carmine coelo
Efferat emeritas laudes et fortia facta,
Et cui mellifluo melius resonantia plectro
Calliope det fila lyras vocemque sonoram.

39. Dies in ed. Bas, Deis in omuibus ms.
42. II·'1¹c(c0rr.> pro leoc in ms. A, et iude in ms. B, C, D.

