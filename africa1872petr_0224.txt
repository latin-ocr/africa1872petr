LIBER SEXTUS.

ARGUMENTUM (1).

Nulla magis Stygios poterat divertere Manes
Quam quae regina pulcherrima venerat umbra.
Ergo locum nacta est. Post tristem dulcis amicum
Scipio solatus, quae sit sententia mentis

Explicat, et comites laudato munere donat.

Laelius in Latium tendit. Revocantur acerbi
Hannibal et Mago, Romani nominis hostes 3
Sicque fidem Poeni simulant. Sed cuncta revertens
Hannibal exturbat. Medio perit requore frater.

Nulla magis Stygios mirantum obsessa corona
Umbra lacus subiit, postquam divisa triformis
Partibus haud aequis stetit ingens machina mundi.

(1) Ε ms. A excerptum. Hoc aliud in ed. Venet. legitur:
Ulla magis Stygia mirantum obsessa corona
Umbra suit quondam. Veritus tunc tristia magnus
Scipio permulcet cunctos et pectora regis.

Laelius in patriam Latia cum classe Syphacem
Convehit. Inde ducis monitu Tuneta cohortes
Circum castra locant. Dubii ad tentoria l‘oeni
Terdenos misere viros qui fieta loquantur
Scipiadae. Geminos obsessi ad moenia fratres
Italia revocant. Flens dulcia deserit arva
Hannibal: ast medio carus perit aequore Mago.

