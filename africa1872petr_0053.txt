.. 41 -

retur, interposito utebatur Petrarcha Ennio, quem
legerat statua in Scipionum monumento fuisse
honoratum.

Alias autem plus aequo doctior idem incedit,
quippe qui magis auctores rerum Scipionis quam
Scipionem ipse recordetur. Dignus utique factus est,
in quem hoc de Silio Plinii junioris judicium confer-
retur: α Scribebat carmina majore cura quam in-
genio, » aut illud Quintiliani de Lucano : « Magis
oratoribus quam poetis adnumerandus. »

Sit tamen ut pro historico poemate A fricco habea-
tur: tunc videndum est an poeta, hujus generis
conditionibus plane acceptis, opus recte disposuerit
et peregerit. Hianti porro et aspera compositione
usus est, et vitiosum rerum ordinem usurpavit, qui
tum primum Africanum ad Elysios campos rapuit,
et diutius ipse in illa regione commoratus est : at-
que eo fit ut tantum in tertio libro explicari inci-
piat fabula. Multa deinde legenti supervacanea, in
primis potissimum libris, occurrunt, narrationes
crebrae incidunt : qua} , taedio insuper plena, lon-
gius ab incepto Petrarcham bona gratia trahunt.
Modo enim Romae vel Carthaginis primordia,
modo Deciorum vel Philoenorum mortem fusius
ultro laudat, tam lento et ancipiti cursu incedens
ut historiam in schola docere neque unquam mente
diviniore afflatus esse videatur.

In eo autem fit intemperantior, quod frequenter
Scipionem et alios inducit loquentes. Aliquando

