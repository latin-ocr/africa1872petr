—— 359 ——

Ipse ego trecentum labentibus ordine lustris

Dumosam tentare viam et vestigia rara 405
Viribus imparibus fidens utcumque peregi :

Frondibus atque loco simul et cognomine claro

Heroum veterum tantos imitatus honores,

Irrita ne Graii fierent praesagia vatis.

Nunc ego non ausim vos hinc ad tristia, divae, 410
Materiemque trucem post tot modo laeta vocare :

Quin potius longe fugite atque avertite vultus.

Certe ego vobiscum fugiam tristesque querelas

Invidiae, procerum crimen, culpamque senatus

Non referam, populique nefas, ac sponte receptum 4115
Exsilium, mortemque duciS, titulumque dolentis,

Aspera marmoreo subscriptaque J'urgia busto.

Haec memorent alii : mihi nam certissima mens est

Hic metam posuisse operi, patiarque nec unquam
Carmine tam moesto sacras maculare sorores. 420
O mea non parvo mihi consummata labore

Africa, dum crescis, dum te relegensque cernensque
Mulceo, magnanimum mors importuna Robertum
Intempestive mundo subtraxit egenti,

Et mihi praerepta penitus dulcedine vitaz 4⁶25
Speratum tibi clausit iter. Quo tramite perges

Infelix? Monstrabo viam. Non atria luctu

Turbida funereo, non dulcia limina quondam
parthenopea petes. Tepidi nova saxa sepulcri

Tristis adi lacrymisque riga. Cum videris illic 430
Ingentem exigua regem tellure jacentem,

Te sibi viventi promissam redde sepulto

406. Utrumque in ed. aas„ utcumque in ms. Α (corin). B, C, D, E.

