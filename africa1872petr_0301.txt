-289-

Vulnera vulneribuS, mortes quoque mortibus atrae
Miscentur; juvat insertis descendere ad umbras 980
Visceribus, Manesque novos turbare tumultu,
pugnantesque animas Herebo transferre silenti.

Heu furor, et quanto satius vixisse quietus

Finibus in patriis populus potuisset uterque!

Non sinit ambitio caecique superbia cordis 985
Et sitis aeterna quae spe succendit habendi

Mortales, uritque animos et trudit in enses,

Confligunt infensae acies, nec publica tantum

Has odia exagitant3 credit sua vulnera quisque

Et patris fratrisque necem, dum perculit hostem, 990
Ulcisci ; usque adeo mentes offensa vetustas

Asperat, atque odio levius certare recenti.

Impellunt sua castra duceS, et vocibus altis

Accendunt animos, et honesta pericula monstrant

Ac subeunt. Species visa est pulcherrima mortis 995
Pro patria pepigisse animam; vis ampla furorum
Armorumque dabat strepitus, gemitusque cadentum
Confusos horrore sonos. Jam sanguinis altus

It fluvius, camposque rigat fumantibus undis 3

Jamque furens operit volvitque cadavera torrens ; 1000
Mons quoque corporibus prostratis surgit equorum
Atque virum rapidosque jugis jam separat hostes.

Non sic attonitos AEgeo littore nautas

Expavisse rear, quibus insula nata repente

Est prope Therasiam ; quod monstrum doctus aruspex1005
Romano dedit imperio Macedumque ruinae ε

Navita sed transtro rudis ac stupefactus adhaesit.

986. Succedit in ed. Bas.. succendit in omnibus ms.
1007. Rupis in ed. Bas„ rudis in omnibus ms.
19

